---
template: SinglePost
title: Uno junior
status: Published
date: '2025-03-27'
featured: true
author: jerker
categories:
  - category: enkla_spel
  - category: kortspel
  - category: regler
  - category: fyraaringar
  - category: recension
featuredImage: '/images/uno_junior.webp'
excerpt: >-
 Uno Junior är en förenklad version av det klassiska kortspelet Uno, speciellt designad för yngre barn. Här är en översikt över spelet där vi går igenom regler och skillnaderna från vanliga Uno.
meta:
  description: Uno Junior är en förenklad version av det klassiska kortspelet Uno, speciellt designad för yngre barn. Här är en översikt över spelet där vi går igenom regler och skillnaderna från vanliga Uno.
  title: Uno Junior - recension och regler
  keywords: uno junio regler, uno junior recension, uno junior vs uno, uno junior barn
---

## Uno Junior - Översikt och Regler

Uno Junior är en förenklad version av det klassiska kortspelet Uno, speciellt designad för yngre barn. Här är en översikt över spelet där vi går igenom regler och skillnaderna från vanliga Uno.

**Kortlek och Design**

Uno Junior innehåller 56 kort med gulliga illustrationer av djur istället för de traditionella färgerna och siffrorna. Det finns fyra uppsättningar kort numrerade från 1 till 9, samt fyra uppsättningar av speciella actionkort.

### Uno Jr regler

Först blandas korten, och en spelare delar ut 5 kort till varje spelare, det går även bra med varianter med fler kort per spelare, speciellt om man är 2 eller 3 som spelar. Det översta kortet från draghögen dras sedan för att bilda 
**spelhögen** dvs. den hög dit spelarna spelar sina kort. 
Spelet börjar med att spelaren till vänster om "dealern" lägger ut ett kort. Kortet som spelas måste matcha det översta kortet i spelhögen i antingen nummer eller djur. Om en spelare inte kan spela ett kort måste de dra ett kort från draghögen. Om det dragna kortet kan spelas kan spelaren spela det direkt, och om spelaren fortfarande inte kan spela något kort, går turen vidare till nästa spelare. *Detta är grunden i spelet, och med yngre spelare kan man börja spela enbart med de numrerade korten*.
Hur specialkorten, eller actionkorten, fungerar, går vi igenom i nästa stycke. 

#### Actionkort
Uno Junior har färre och enklare actionkort jämfört med det vanliga Uno. Detta gör spelet lättare för barn att förstå och spela. De actionkort som finns är;
- "Byta färg" kort: Dessa kan man använda för att byta till vilken färg man vill. Spelare lägger kortet och säger vilken färg denna vill byta till. Turen går vidare till nästa spelare.
- "Byta håll" kort: Dessa byter riktigt på turordningen. I fallet två spelare får spelaren som spelade ut kortet spela igen.
- "Dra ett kort": Nästa spelare måste dra ett kort från draghögen.
- "Dra två kort": Nästa spelare måste dra två kort från draghögen. -Aj aj!

![Här är några exempel på de roliga korten. Just denna lek är välanvänd, minst 200 matcher spelade.](/images/unojr_kort.webp)

#### Hur vinner man Uno junior?
Den spelare som först får slut på kort är vinnare av Uno junior, men se upp, när du har ett kort kvar måste du säga "Uno!" så att alla hör, för om du glömmer detta och det är din tur igen, måste du ta upp 2 kort som straff.

#### Avancerade regler
- Man kan göra spelet mer avancerat genom att låta spelarna spela två eller flera kort av samma valör samtidigt, och således också byta färg på det sättet.
- Man kan spela flera omgångar på rad och räkna poäng efter varje omgång, vinnare får summan av de kort motspelarna har kvar: 
Numrerade kort är värda 2 poäng styck.
"Dra kort" och "byta håll" kort är värda 5 poäng.
"Byta färg" kort är värda 10 poäng.

Dessa poäng antecknas och spelare som först når tex. 50 poäng är vinnaren. 

### Skillnader från Vanliga Uno

- Vanliga Uno har 112 kort med färgerna röd, grön, blå och gul, samt siffrorna 0-9 och olika actionkort. Uno Junior har endast 56 kort med djurillustrationer och siffrorna 1-9.
- Vanliga Uno har flera olika actionkort som "Dra två", "Byt färg", "Byt färg dra fyra", och "Hoppa över". Uno Junior har färre och enklare actionkort för att göra spelet mindre komplicerat för barn.
- I vanliga Uno måste spelarna matcha kort baserat på färg, siffra eller action. I Uno Junior matchar spelarna kort baserat på djur och siffror, vilket gör det enklare för yngre spelare att följa med.

### Vad tycker vi?

Uno Junior är en utmärkt introduktion till kortspel för yngre barn. Med sina enkla regler och roliga djurillustrationer gör det spelet till en rolig och lärorik aktivitet. Det kan man väl vara det perfekta "startspelet" och jag har personligen spelat spelat med 3-åringar.

Ett utmärkt första spel, **9/10**