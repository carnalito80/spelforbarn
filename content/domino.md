---
template: SinglePost
title: Domino - regler och allmän info
status: Published
date: '2025-04-10'
featured: false
author: carl
categories:
  - category: fyraaringar
  - category: familjespel
  - category: enkla_spel
  - category: regler
featuredImage: '/images/finns_i_sjon.webp'
excerpt: >-
 Domino är ett klassiskt spel som passar barn i alla åldrar, här går vi igenom reglerna och vad vi tycker om spelet.
meta:
  description: Domino är ett klassiskt spel som passar barn i alla åldrar, här går vi igenom reglerna och vad vi tycker om spelet.
  title: Domino - regler och allmän info
  keywords: domino, domino regler, domino barn, hur spelar man domino
---

### Hur spelar man domino?

Här går vi igenom **Dominos regler**, och hur man spelar domino, anpassat för barn och nybörjare. Notera att det finns lite olika typer av dominoset, men det allra vanligaste är att det finns en uppsättning av 28 brickor, men även set med 55 är vanliga.

#### Förberedelser

Lägg alla brickor med ögonsidan nedåt på bordet och blanda dem. Varje spelare tar **fem eller sex slumpvis valda brickor** och vänder dessa så att andra spelare inte kan se vad man har på sina brickor (detta beroende på antal spelare, vid 2-3 spelare rekomenderar vi 6 var, vid ett större antal spelare 5 brickor var). De återstående brickorna lämnas på bordet för senare användning.

#### Så spelar man domino

Varje dominobricka har två sifferfält. En dubbelbricka har samma siffra i båda fälten (t.ex. 4-4, 3-3). Spelet inleds av den spelare som har den högsta dubbelbrickan, som placeras i mitten av bordet. Om ingen har en dubbelbricka blandas brickorna om och delas ut igen.

Spelet fortsätter sedan medurs. Varje spelare försöker lägga en bricka som matchar antalet ögon på någon av ändarna av den utlagda dominokedjan. Till exempel, om en dubbel-fyra ligger på bordet, kan nästa spelare lägga en bricka med en fyra på någon av ändarna. Blanka brickor matchar bara andra blanka brickor.
Notera att dubbelbrickor som läggs ut ska läggas på tvären jämtemot den generella riktningen. 

Under sin tur får en spelare bara lägga en bricka. Om en spelare inte har någon passande bricka, måste de dra en bricka från högen. Om den nya brickan passar lägger spelaren ut denna, annars går turen vidare till nästa spelare. Om draghögen är tom får spelaren stå över sin tur.

### Vinnaren

**Spelaren som först blir av med sina dominobrickor vinner**. 

Det finns dock fall där ingen av spelarna kan lägga ut en bricka, och draghögen med brickor är tom. I detta fall är spelet slut, **och vinnaren är den spelare med totalt lägst antal prickar på sina brickor**.

### Vad tycker vi?
Spelet är ett utmärkt sätt att lära sig räkna på, och det passar bra att spela med mindre barn. Dock är det inget spel man spelar jättemånga gånger, och slumpen har en väldigt stor betydelse.

 **5/10**