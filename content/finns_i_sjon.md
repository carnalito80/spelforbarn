---
template: SinglePost
title: Finns i sjön
status: Published
date: '2025-03-02'
featured: true
author: sofia
categories:
  - category: fyra
  - category: familjespel
  - category: kortspel
  - category: enkla
  - category: regler
featuredImage: '/images/finns_i_sjon.webp'
excerpt: >-
 Finns i sjön är ett klassiskt kortspel som är utmärkt att spela med barn i unga åldrar. Här går vi igenom reglerna och allmänt vad vi tycker om spelet..
meta:
  description: Finns i sjön är ett klassiskt kortspel som är utmärkt att spela med barn i unga åldrar. Här går vi igenom reglerna.
  title: Finns i sjön - regler och information
  keywords: finns i sjön, finns i sjön regler, regler finns i sjön, hur spelar man finns i sjön
---

### Finns i sjön

Finns i sjön är ett klassiskt kortspel som är utmärkt att spela med barn i unga åldrar. Man behöver bara en vanlig kortlek.

#### Hur spelar man finns i sjön?
Man börjar med att blanda korten och dela ut ett antal kort till varje spelare, det finns flera olika variant på hur många kort som bör delas ut, för 4 spelare så rekomenderar vi 5 kort var, för tre spelare 7 kort. Resten av korten sprids ut på bordet med baksidan uppåt, och dessa kort kallas för **sjön**. 


Målet är att samla alla 4 färger av varje typ av kort, tex. kungar eller treor. En spelare börjar, förslagsvis den yngsta, och denne frågar en annan spelare om den har tex. femmor, och om spelaren ifråga har femmor på handen måste spelare ge korten till spelaren som frågade. Ifall denne spelare nu har samlat ihop alla fyra färger av femmor så läggs dessa ner på bordet i en liten hög, och detta räknas som ett poäng. Eftersom spelaren hade de kort som efterfrågades får den aktiva spelaren fortsätta fråga, men i det fall där spelarem som förfrågades INTE har korten som eftersöks, säger denne "finns i sjön", och då måste spelaren ta ett kort från sjön. Sedan går turen vidare till nästa spelare, medsols.

Såhär fortsätter man till alla kort i slut, **och den spelare med mest poäng. det vill säga flest kvartetter, vinner Finns i sjön** 🙂.

#### Regler finns i sjön
De få regler som finns i detta väldigt enkla spela är beskrivna ovan, men det finns några situation som kräver klargörande:

##### Inga kort kvar på handen
Ifall du inte har några kort kvar på handen ska du plocka upp tre nya kort från sjön. Om sjön är tom får du vänta tills alla andra spelat klart.

#### Varianter för Finns i sjön
Som vi nämnde i inledningen kan man experimentera med olika antal kort i handen från start, och om man vill ha en enklare variant av spelet, och på många sätt roligare; Istället för att behöva en **kvartett** av ett kort, så kan man räkna **par** som poäng. Det vill säga dubbelt så många poäng och enklare att hålla reda på.

#### Vad tycker vi?
Detta spel är ett jättebra spel att spela med mindre barn på grund av att det är enkelt och kan vara spännande att fiska efter kort i sjön, *det kan ju trots allt vara exakt det kort du letar efter* 😀 Det funkar också bra som familjespel, och passar väl egentligen alla åldrar, men man ska i åtanke att det är **väldigt** enkelt. **6/10**