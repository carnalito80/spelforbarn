---
template: SinglePost
title: Carcassonne
status: Published
date: '2025-05-01'
featured: true
author: jerker
categories:
  - category: familjespel
  - category: tioaringar
  - category: recension
  - category: sexaringar
featuredImage: '/images/carca_logo.webp'
excerpt: >-
 Carcassonne är ett populärt brädspel som har fångat hjärtat hos spelare världen över sedan det först släpptes år 2000. Här recenserar vi spelet.
meta:
  description: Carcassonne är ett populärt brädspel som har fångat hjärtat hos spelare världen över sedan det först släpptes år 2000. Här recenserar vi spelet.
  title: Carcassonne – Recension
  keywords: carcassonne recension, hur spelar man carcassonne, carcassonne spela med barn
---

## Carcassonne – Ett perfekt brädspel för hela familjen

**Carcassonne** är ett populärt brädspel som har fångat hjärtat hos spelare världen över sedan det först släpptes år 2000. Spelet är uppkallat efter den medeltida franska staden Carcassonne och bygger på att spelarna turas om att bygga ett landskap bestående av städer, vägar, kloster och åkrar. Med sin enkla spelmekanik och strategiska djup är det ett spel som passar både vuxna och barn.

### Hur spelar man Carcassonne?
Varje spelare turas om att dra en bricka och placera den på bordet så att den passar in i det befintliga landskapet. Därefter kan spelaren placera en av sina "meeples" (små trägubbar) på brickan för att samla poäng genom att bygga klart vägar, städer eller kloster. Spelet fortsätter tills alla brickor är använda, och den spelare som har flest poäng vinner.

### Varför Carcassonne passar att spela med barn
1. Enkel att lära sig
Spelets grundregler är lätta att förstå, även för yngre barn. Det finns inga tärningar eller kort med text, vilket gör att barn som ännu inte kan läsa ändå kan vara med.

2. Visuellt och kreativt
Barn tycker ofta om att se hur landskapet växer fram på bordet. Att bygga städer och vägar tillsammans ger en kreativ och engagerande upplevelse.

3. Strategi på barnens nivå
Även om det finns strategiska inslag, som att välja var man placerar sina meeples, är spelet förlåtande och passar barn som börjar utforska taktiskt tänkande. Man kan enkelt spela utan att tänka på avancerade strategier och ändå ha roligt.

4. Kort speltid
En vanlig spelomgång tar mellan 30 och 45 minuter, vilket är lagom långt för barnens koncentrationsförmåga.

5. Möjligt att anpassa
För yngre barn kan man förenkla reglerna ytterligare, till exempel genom att ignorera poängräkning för åkrar, vilket är den mesta abstrakta och komplexa delen av spelet, och lätt att ta bort utan att "förstöra" något. Det går även bra att spela med färre antal brickor vilket drar ner speltiden om 30 - 45 minuter är för långt.

![Här spelas Carcassone med barn, två spelare.](/images/carcassonne.webp)

### Tips för att spela med barn
Spela lagvis: Låt barnen spela tillsammans med en vuxen första gångerna.

Fokusera på det visuella: Uppmuntra barnen att bygga fina landskap snarare än att alltid försöka vinna.

Ge positiv feedback: Lyfta fram kreativa drag och ge beröm för deltagandet.

### Vad tycker vi?
Carcassonne är ett mångsidigt spel som fungerar lika bra för en spelkväll med vuxna som för en mysig eftermiddag med barnen. Det är ett utmärkt sätt att introducera barn till brädspelsvärlden, samtidigt som det uppmuntrar till samarbete, planering och fantasi. Genom att anpassa spelet (se ovan) går det även mycket bra att spela med yngre barn. **Våran rekomendation är för barn från 5 år och uppåt**. Spelet har också en uppsjö av expansioner, så när man tröttnar på grundspelet går det att hitta helt nya spelupplevelser.

Ett utmärkt spel; **9/10!** Carcassonne finns garantera tillgängligt i en brädspelsaffär men kan även ibland hittas på tex. Åhlens eller ICA Maxi.
