---
template: SinglePost
title: Small World – Ett Fantastiskt Familjespel!
status: Published
date: '2025-03-18'
featured: true
author: jerker
categories:
  - category: tioaringar
  - category: familjespel
  - category: bradspel
  - category: recension
featuredImage: '/images/board3.webp'
excerpt: >-
 Om du letar efter ett strategiskt och roligt brädspel att spela med familjen, så är Small World ett utmärkt val! Det är ett färgglatt och lättillgängligt spel där spelarna får ta kontroll över olika fantasifulla folkgrupper och kämpa om herraväldet över en liten men dynamisk värld.
meta:
  description: Om du letar efter ett strategiskt och roligt brädspel att spela med familjen, så är Small World ett utmärkt val! Det är ett färgglatt och lättillgängligt spel där spelarna får ta kontroll över olika fantasifulla folkgrupper och kämpa om herraväldet över en liten men dynamisk värld.
  title: Small World – Ett Fantastiskt Familjespel!
  keywords: small word, small world regler, small world barn, small world brädspel
---

## Small World – Ett Fantastiskt Familjespel!

Om du letar efter ett strategiskt och roligt brädspel att spela med familjen, så är Small World ett utmärkt val! Det är ett färgglatt och lättillgängligt spel där spelarna får ta kontroll över olika fantasifulla folkgrupper och kämpa om herraväldet över en liten men dynamisk värld.

#### Perfekt för familjer

Det som gör Small World så bra för familjespelkvällar är den lagom komplexa spelmekaniken. Reglerna är enkla att förstå, även för barn från ungefär 8 år och uppåt, men ändå tillräckligt djupa för att hålla även vuxna engagerade. Spelet har också en stor dos humor, vilket gör det lättsamt och roligt även när konkurrensen blir tuff. Notera att 8 år och uppåt räcket för att förstå konceptet och reglerna, men det är kanske inte tillräcklig ålder för att acceptera spelets natur, som går ut på att attackera varandra.

#### Spänning utan utslagning

Till skillnad från många andra strategispel där en spelare kan bli utslagen tidigt, har Small World en mekanik där spelare istället byter ut sina folkgrupper när de blir för svaga. Det gör att ingen behöver sitta utanför och vänta på nästa runda – alla är med hela tiden! Perfekt för att hålla yngre spelare engagerade och motiverade.

![Här spelas Small World med familjen. Se hur färgglatt spelet är!](/images/small_world.webp)

#### Oändlig variation

Spelet erbjuder massor av variation tack vare de olika folkgrupperna och specialförmågorna som slumpas fram i varje spelomgång. Detta gör att varje spel känns unikt och att det alltid finns något nytt att testa. Barn brukar tycka att de olika kombinationerna är extra roliga, särskilt när de får spela med fantasifulla raser som troll, skelett eller flygande dvärgar!

### Vad tycker vi?

Som det kanske har framkommit av texten såhär långt, är Small World är en fantastisk kombination av strategi, humor och tillgänglighet som gör det till ett perfekt val för familjer som gillar brädspel. Det är tillräckligt lätt att lära sig för barn, men har ändå tillräckligt djup för att hålla även vuxna engagerade. Med sin charmiga design och varierande spelomgångar är det ett spel som kan spelas om och om igen utan att bli tråkigt. Det enda negativa är att det är konfliktspel, dvs det går ut på att attackera varandra, och det kan vara en negativ aspekt som inte passar alla.

### Small world regler.

Reglera är många, och i framtiden kommer vi nog att sammanfatta de här. Fram till dess länkar vi till en bra sammafattning på Engelska skrivet av <a href="https://www.orderofgamers.com/" rel="nofollow" target="_blank">The Esoteric order of gamers</a>. 

Sammanfattningen hittar ni här: <a href="/rules/SmallWorld_overview.pdf">Small World regler - sammanfattat</a>

Vi ger Small World **8/10**. Rekommenderat!

